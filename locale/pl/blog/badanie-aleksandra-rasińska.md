# Zaproszenie do udziału w badaniu naukowym

<small>2022-03-23 | Aleksandra Rasińska</small>

<div class="alert alert-info">
    <p class="mb-0">
        <span class="fal fa-info-circle"></span>
        To jest wpis gościnny.
    </p>
</div>

Nazywam się Aleksandra Rasińska i jestem osobą niebinarną, na co dzień używam żeńskiej formy językowej.
W ramach projektu studenckiego (pod nadzorem merytorycznym dr hab. Joanny Rajchert)
prowadzonego w Instytucie Psychologii na Akademii Pedagogiki Specjalnej im. Marii Grzegorzewskiej w Warszawie,
szukam osób do przeprowadzenia wywiadu. Nasze badanie ma na celu zebranie i dogłębne przeanalizowanie
doświadczeń osób niebinarnych związanych z odkrywaniem ich tożsamości płciowej i ich życiem w Polsce.
Badanie skierowane jest **do pełnoletnich niebinarnych**. Podczas wywiadu nie będą zbierane dane osobowe
lub umożliwiające jakąkolwiek identyfikację. Sam wywiad odbędzie się w formie rozmowy online z użyciem aplikacji zoom,
nagrany zostanie jedynie dźwięk. Włączenie kamery nie jest wymagane, a badani proszeni są
o **użycie pseudonimu** podczas włączania się do spotkania, by zachować anonimowość oraz o podanie używanych zaimków.
Spotkanie nie będzie przekraczało godziny i odbędzie się w uprzednio ustalonym terminie.
Osoby zakwalifikowane otrzymają dokładne informacje i zgodę na udział w badaniu przy pomocy komunikatora Session.
Komunikator ten nie wymaga podania numeru telefonu lub adresu e-mail podczas rejestracji.
Zamiast tego generowany jest losowy ciąg cyfr służący jako identyfikator,
a nazwą wyświetlaną będzie pseudonim ustalony przez użytkownika.
Samo potwierdzenie wyrażenia zgody zostanie nagrane na początku wywiadu, by uniknąć konieczności pozyskania podpisu.
Za udział w badaniu **nie jest oferowane wynagrodzenie**, a sam wywiad **nie ma charakteru diagnostycznego**.
Wyniki analizowane będą zbiorczo, a wnioski z analiz zostaną wysłane na prośbę uczestnika w formie gotowego artykułu
Przetwarzanie wyników ma cel wyłącznie naukowy.

Zainteresowanych proszę o kontakt za pośrednictwem aplikacji Session.

Link do aplikacji (dostępna na wszystkich systemach): [getsession.org/download](https://getsession.org/download).

Mój identyfikator Session: `0511d40396d2cc9addd74ebe25bafcfb17e8c3f9c12db0370812e56f0522bafb0a`

Charakterystyka grupy: 3 osoby z żeńską płcią przypisaną podczas narodzin, 3 osoby z męską płcią przypisanych podczas narodzin

Wiek: dwie osoby w przedziale 18 – 26, dwie osoby w przedziale 27 – 36, dwie osoby w przedziale 37 – 40+

Pytania:

1.	Jakich zaimków używasz na co dzień?
2.	Jak określisz poziom swojej wiedzy o różnych możliwych formach językowych, które są neutralne płciowo?
3.	Jakie są Twoje doświadczenia z odkrywaniem swojej tożsamości płciowej?
4.	W jakim wieku (około) zdał\_ś sobie sprawę z tego, że jesteś osobą niebinarną?
5.	W jakim wieku (około) pojawiły się u Ciebie pierwsze myśli dotyczące Twojej płci?
6.	Jak widzisz siebie?
7.	Jak myślisz, w jaki sposób postrzegają cię ludzie?
8.	Co czujesz w związku z byciem osobą niebinarną?
9.	Jak własnymi słowami zdefiniujesz pojęcia takie jak „płeć”, „tożsamość płciowa” i „niebinarność”?
10.	Jak określisz swoją ekspresję płciową?
11.	W jaki sposób określisz wpływ sfery duchowej na Twoją tożsamość płciową?
12.	W jaki sposób określisz stopień otwartości o Twojej tożsamości płciowej?
13.	Z czym dla ciebie wiąże się bycie osobą niebinarną?
14.	Jak Twoja tożsamość płciowa przekłada się na inne aspekty Twojego życia, takie jak zdrowie, życie towarzyskie, aktywność społeczną?
15.	Jak obecna sytuacja polityczno-prawna wpływa na Twoje codzienne funkcjonowanie?
16.	Gdyby istniała taka możliwość prawna, to czy zarejestrował\_byś się jako osoba niebinarna i zmienił\_ swój dowód tożsamości?
17.	Jak myślisz, jaki stosunek mają osoby z Twojego środowiska do niebinarności?
18.	Jaki jest według Ciebie poziom wiedzy o niebinarności w Polsce?
