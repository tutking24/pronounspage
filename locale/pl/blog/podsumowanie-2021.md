# Podsumowanie roku 2021

<small>2021-12-29 | [@andrea](/@andrea)</small>

Cóż za aktywny rok za nami!

Zaczęłośmy go z raptem trzema wersjami językowymi – teraz wspieramy ich aż dziesięć,
a kolejne są w różnych stadiach przygotowania do publikacji.
Zaczęłośmy ze skromnymi statystykami 3,6k odwiedzin tygodniowo przez 2,6k unikalnych odwiedzających
– w zeszłym tygodniu było to aż 223k tysiąca odwiedzin i 144k odwiedziających! To ponad 50-krotny wzrost! 🤯
Obecnie hostujemy 277k wizytówek stworzonych przez 335k kont
(w styczniu zaczniemy usuwać te nieaktywne, zajmujące nazwę użytkownicza bez tworzenie wizytówki).

Dodałośmy wiele nowych ficzerów:
[Kalendarz Queerowy](/kalendarz), wraz z botami do [Mastodona](https://tech.lgbt/@QueerCalendar) i [Twittera](https://twitter.com/CalendarQueer),
[Słownik Terminologii Queerowej](/terminologia),
[Słownik Języka Inkluzywnego](/inkluzywny),
nowe opcje logowania i bezpieczeństwa,
oraz tony mniejszych funkcjonalności, usprawnień, optymizacji i poprawek.
Wysłaliśmy do naszego repozytorium aż 1876 commitów!

Większość z tej przytłaczającej liczby odwiedzin i wizytówek to sprawka wersji angielskiej.
W tym języku język niebinarny i neutralny płciowo są już dość nieźle ugruntowanymi tematami,
więc skupiamy się głównie na udostępnianiu narzędzia do dzielenia się zaimkami.
Tymczasem w wersji polskiej wciąż potrzeba wiele pracy u podstaw,
by język inkluzywny kształtować i promować.
W lutym przeprowadziłośmy [pierwszy polskojęzyczny Niebinarny Spis Powszechny](/blog/spis-2021)
i zebrałośmy aż 2211 odpowiedzi!
Dzięki wynikom Spisu, jak również wypowiedziom ekspertów, mogłośmy stworzyć również nasz [Manifest](/manifest),
w którym przyjmujemy ciut bardziej aktywną rolę w kształtowaniu języka,
sugerując (ale nie narzucając!) polecane formy niebinarne i neutralne.
Zebrałośmy zgłoszenia do [zina](/zin) na temat odkrywania swojej płci oraz życia jako osoba niebinarna.
Nasze wysiłki w kwestii popularyzowania języka niebinarnego zdają się działać – liczba książek, seriali, gier, i innych tekstów kultury,
które go używają, a które udało nam się znaleźć, wzrosła z zaledwie 20 w 2019 roku, do 78 w 2020, do aż 133 w 2021!
Nasz kolektyw i jego osoby członkowskie zostały [zaproszone do wystąpień w mediach](https://zaimki.pl/media) aż 14 razy,
a wspomniane co najmniej 36 razy, wliczając w to wyśmianie przez samą naczelną reżimówkę 😉
Konsultowałośmy też kilka prac akademickich oraz polskie tłumaczenie książki Marka Gevissera _Różowa linia_.

Pośród tych wszystkich okropnych rzeczy dziejących się na świecie, przynajmniej dla naszego skromnego projektu był to dobry rok.
Całemu naszemu queerowemu rodzeństwu życzymy, by ten nadchodzący był pełny szczęścia, radości, akceptacji, inkluzywności i równości ❤️
