# Petycja: naprawmy buga w programach sprawdzających pisownię – rodzaj neutralny jest poprawny!

<small>2021-11-07 | [Kolektyw „Rada Języka Neutralnego”](/kolektyw-rjn)</small>

{details=<span class="badge bg-dark">English version</span> Petition: let’s fix a bug in spellcheckers – Polish has a neutral grammatical gender!}

TODO

{/details}

Język polski ma w liczbie pojedynczej trzy normatywne rodzaje gramatyczne: męski, żeński i ~~nijaki~~ [neutralny](/pytania#nijaki).
Niestety, programy sprawdzające i autokorygujące pisownię zdają się ten fakt zupełnie ignorować,
kiedy chodzi o formy czasowników w pierwszej i drugiej osobie czasu przeszłego.

Słowa takie jak „zrobiłom”, „przyszłom”, „byłoś” czy „widziałoś” są jak najbardziej poprawne gramatycznie,
co potwierdza chociażby [opinia Rady Języka Polskiego z 2003 roku](https://rjp.pan.pl/index.php?option=com_content&view=article&id=317:byom-byo&catid=44&Itemid=208)
czy [publiczna wypowiedź prof. Jerzego Bralczyka](https://ksiazki.wp.pl/w-tvp-wysmiewali-osoby-niebinarne-profesor-bralczyk-rozumie-dlaczego-6616979703601760a).
Wzory koniugacji traktujące formy nijakie na równi z męskimi i żeńskimi znajdujemy już w gramatykach
z [1796](/korpus#Alexander%20Adamowicz) i [1823](/korpus#Maksymilian%20Jakubowicz) roku.
Ich użycie pojawiało się u [Adama Mickiewicza](https://zaimki.pl/korpus#Liryki%20loza%C5%84skie)
czy [Stanisława Lema](/korpus#Lem%20Maska).
Naszym zdaniem nie ma najmniejszych wątpliwości, że słowa te nie powinny być oznaczane przez software jako błędne.

W ostatnich miesiącach i latach coraz więcej osób odkrywa swoją [niebinarność](/terminologia#niebinarno%C5%9B%C4%87)
i decyduje się wyrażać ją  w warstwie językowej właśnie poprzez te formy.
Według przeprowadzonego przez kolektyw Rada Języka Neutralnego badania na grupie ponad dwóch tysięcy osób niebinarnych
([Niebinarny Spis Powszechny 2021](https://zaimki.pl/blog/spis-2021)) używa ich w mowie i piśmie co czwarte z nas!

A zatem, choć ten bug w programach sprawdzających pisownię był dotychczas
bardziej akademicką niekonsekwencją i niezgodnością z normą niż realnym problemem,
ostatnio coraz większej grupie osób przeszkadza on w codziennym wyrażaniu się – 
zwłaszcza jeśli nie chodzi wyłącznie o podkreślenie na czerwono rzekomo „błędnych” słów,
lecz autokorektę neutralnej formy na arbitralnie wybraną formę binarną.

Pojawiła się realna potrzeba, by ten błąd naprawić.
Apelujemy zatem do organizacji i osób tworzących programy sprawdzające i autokorygujące pisownię,
by stanęły na wysokości zadania!

Po więcej informacji na temat rodzaju neutralnego, przykłady użycia go w tekstach kultury,
publikacje naukowe na temat niebinarnej polszczyzny i inne materiały,
zapraszamy na [zaimki.pl](https://zaimki.pl) oraz do kontaktu mailowego na adres [kontakt@zaimki.pl](mailto:kontakt@zaimki.pl).

— [Rada Języka Neutralnego](/kolektyw-rjn)

<section>
    <a href="#" target="_blank" class="btn btn-outline-primary d-block">
        <span class="fal fa-signature"></span>
        Podpisz petycję na change.org
    </a>
</section>

## Instrukcje zgłaszania błędów w oprogramowaniu

{details={favicon=libreoffice.org/themes/libreofficenew/favicon.ico} LibreOffice, {favicon=sjp.pl/favicon.ico} SJP.pl}

LibreOffice [używa](https://github.com/LibreOffice/dictionaries/blob/master/pl_PL/README_pl.txt)
słownika tworzonego przez SJP.pl.

Z osobami tworzącymi go można skontaktować się drogą mailową:
[sjpslownik@gmail.com](mailto:sjpslownik@gmail.com)

{/details}

{details={favicon=ssl.gstatic.com/docs/documents/images/kix-favicon7.ico} Google Docs}

TODO

{/details}

{details={favicon=ssl.gstatic.com/translate/favicon.ico} Google Translate}

TODO

{/details}

{details={favicon=c.s-microsoft.com/favicon.ico?v2} Microsoft Office, Microsoft Word}

TODO

{/details}

{details={favicon=apple.com/favicon.ico} Apple, iPhone keyboard}

TODO

{/details}

{details={favicon=android.com/favicon.ico} Android keyboard}

TODO

{/details}
